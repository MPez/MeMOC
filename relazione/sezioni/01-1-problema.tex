\section{Descrizione del problema}
Un'azienda metalmeccanica produce pannelli forati per la costruzione di quadri elettrici.
Per la foratura si serve di un macchinario a controllo numerico dotato di una punta diamantata che, muovendosi sul pannello secondo una sequenza programmata, produce i fori nelle posizioni desiderate.
L'obiettivo dell'azienda è quello di individuare la sequenza di foratura ottimale che minimizzi i tempi di produzione, tenendo conto che il tempo necessario per la foratura è lo stesso e costante per tutti i punti.

Si chiede quindi di risolvere il problema attraverso due metodi diversi, il primo sfruttando \acronimo{cplex} per implementare il modello di programmazione lineare fornito, il secondo utilizzando una metaeuristica a scelta tra quelle proposte a lezione.

\subsection{Modello del problema}
Il problema può essere rappresentato tramite un grafo pesato completo $G = (N, A)$ in cui $N$ è l'insieme dei nodi che corrispondono alle posizioni dei fori desiderati, $A$ è l'insieme degli archi $(i, j)$, $\forall\ i, j \in N$, che corrispondono al tragitto che la punta del macchinario percorre per spostarsi dalla posizione $i$ alla posizione $j$, e, a ciascun arco $(i, j) \in A$, è associato il peso $c_{ij}$ che indica il tempo impiegato dalla punta diamantata per effettuare lo spostamento corrispondente.

A partire dal grafo $G = (N, A)$, il problema può essere formulato come un problema di ottimizzazione su reti di flusso.
L'idea è quella di spingere il flusso verso gli altri nodi in modo che ciascun nodo (eccetto il nodo di partenza) riceva una e una sola unità di flusso, ogni nodo sia visitato una e una sola volta e il costo del cammino, in termini di pesi $c_{ij}$, sia minimo.

\subsubsection{Modello di PLI}
Il problema può essere formalizzato con il seguente modello di programmazione lineare intera.
\begin{description}
\item[\textsc{insiemi:}]
	\begin{itemize}
	\item[]
	\item N = insieme dei nodi del grafo che rappresentano le posizioni dei fori desiderati;
	\item A = insieme degli archi $(i, j)$, $\forall\ i, j \in N$, che rappresentano il tragitto percorso dalla punta diamantata per spostarsi della posizione $i$ alla posizione $j$.
	\end{itemize}
\item[\textsc{parametri:}]
	\begin{itemize}
	\item[]
	\item $c_{ij}$ = tempo impiegato dalla punta diamantata per spostarsi dalla posizione $i$ alla posizione $j$, $\forall (i, j) \in A$;
	\item $0$ = nodo di partenza del cammino, $0 \in N$.
	\end{itemize}
\item[\textsc{variabili decisionali:}]
	\begin{itemize}
	\item[]
	\item $x_{ij}$ = numero di unità di flusso trasportate dal nodo $i$ al nodo $j$, $\forall\ (i, j) \in A$;
	\item $y_{ij}$ = $1$ se l'arco $(i, j)$ viene utilizzato, $0$ altrimenti, $\forall (i, j) \in A$.
	\end{itemize}
\item[\textsc{modello:}]
	\begin{align}
	min 	&\sum_{i,j:(i,j) \in A} c_{ij} y_{ij} \\
	s.t. 	&\sum_{j:(0,j) \in A} x_{0j} 								& &= 		& &|N| \\
			&\sum_{i:(i,k) \in A} x_{ik} - \sum_{j:(kj) \in A} x_{kj} 	& &= 		& & 1 			& &\forall\ k \in N \backslash {0} \\
			&\sum_{j(i,j) \in A} y_{ij} 								& &= 		& & 1 			& &\forall\ i \in N \\
			&\sum_{i(i,j) \in A} y_{ij} 								& &= 		& & 1 			& &\forall\ j \in N \\
			& x_{ij} 													& & \leq 	& & |N| \cdot y_{ij} 	& &\forall\ (i,j) \in A \\
			& x_{ij} \in \mathbb{Z_+}									& & 		& &				& &\forall\ (i,j) \in A \\
			& y_{ij} \in \{0,1\}										& &			& &				& &\forall\ (i,j) \in A
	\end{align}
\end{description}